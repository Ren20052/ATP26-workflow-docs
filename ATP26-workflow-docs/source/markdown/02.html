<h1 id="suradnički-uređivač-teksta-hackmd-i-jezik-markdown">Suradnički
uređivač teksta HackMD i jezik Markdown</h1>
<p><a href="https://daringfireball.net/projects/markdown/">Markdown</a>
je jednostavan jezik za pisanje oblikovanog teksta korištenjem čistog
teksta. Njegova osnova karakteristika je jednostavnost i lakoća
upotrebe, čineći ga time popularnim alatom za oblikovanje i uređivanje
teksta bez potrebe za naprednim tehničkim vještinama. Najčešće se
koristi za <a
href="https://jaantollander.com/post/scientific-writing-with-markdown/">pisanje
znanstvenih članaka</a>, README datoteka i objava na forumima. Više
detalja o Markdownu moguće je pronaći na <a
href="https://en.wikipedia.org/wiki/Markdown">Wikipedijinoj stranici
Markdown</a>.</p>
<p>Datoteke napisane u Markdownu obično koriste ekstenzije kao što su
<code>.md</code> ili <code>.markdown</code>. Na primjer,
<code>primjer.md</code> je naziv tipične datoteke sa sadržajem u obliku
Markdown.</p>
<h2 id="uređivači-markdowna">Uređivači Markdowna</h2>
<p>Offline:</p>
<ul>
<li><a
href="https://code.visualstudio.com/docs/languages/markdown">Visual
Studio Code</a></li>
<li><a href="https://www.zettlr.com/">Zettlr</a></li>
<li><a href="https://ghostwriter.kde.org/">ghostwriter</a></li>
<li><a href="https://www.marktext.cc/">MarkText</a></li>
<li><a href="https://posit.co/download/rstudio-desktop/">RStudio</a> (<a
href="https://rmarkdown.rstudio.com/">R Markdown</a> kombinira jezike <a
href="https://www.r-project.org/">R</a> i Markdown)</li>
</ul>
<p>Online:</p>
<ul>
<li><a href="https://hackmd.io/">HackMD</a></li>
<li><a href="https://vscode.dev/">Visual Studio Code</a></li>
<li><a href="https://colab.google/">Google Colab</a></li>
<li><a href="https://jupyter.org/">Jupyter notebooks</a></li>
<li><a href="https://stackedit.io/">StackEdit</a></li>
<li><a href="https://dillinger.io/">Dilinger</a></li>
<li><a href="https://typora.io/">Typora</a></li>
<li><a
href="https://pandao.github.io/editor.md/en.html">Editor.md</a></li>
</ul>
<h2 id="mrežni-uređivač-markdowna-hackmd">Mrežni uređivač Markdowna
HackMD</h2>
<h3 id="kreiranje-računa-i-prijava">Kreiranje računa i prijava</h3>
<p>Posjetite web stranicu <a href="https://hackmd.io/">hackmd.io</a> i
registrirate se putem ekrana za registraciju. Unesite svoju željenu
e-mail adresu i slijedite upute za kreiranje novog korisničkog
računa.</p>
<p>Možete koristiti i druge servise za prijavu poput Google ili GitHub
računa.</p>
<h3 id="moj-radni-prostor">Moj radni prostor</h3>
<p>Kada se prijavite nalazit ćete se u vlastitom radnom prostoru (engl.
<em>My workspace</em>). Po potrebi možete stvarati odvojene timske radne
prostore odabirom <em>Create new team</em>.</p>
<p>Novu bilješku možete kreirati klikom na zelenu ikonicu <em>New
note</em>.</p>
<p><a href="https://hackmd.io/c/tutorials/%2Fs%2Ftutorials">Sučelje
HackMD</a>-a sastoji se od više ekrana, koji služe za:</p>
<ul>
<li>uređivanje,</li>
<li>pregled,</li>
<li>podjelu ekrana,</li>
<li>kreiranje osobne bilješke,</li>
<li>pomoć,</li>
<li>pretragu bilješki,</li>
<li>dijeljenje…</li>
</ul>
<h3 id="uređivanje-teksta">Uređivanje teksta</h3>
<h4 id="naslovi">Naslovi</h4>
<p>Naslove označavamo na način da ispred teksta stavimo oznaku
<code>#</code>. Jedan znak <code>#</code> ispred naslova je glavni
naslov, dva znaka <code>##</code> je naslov druge razine i tako
dalje.</p>
<p>!!! admonition “Zadatak” - Napišite naslov
<code>Suradnički uređivač teksta HackMD i jezik Markdown</code> s
podnaslovom <code>Moje bilješke s vježbi</code>. - Isprobavanjem
otkrijte koliko razina poglavlja podržava jezik Markdown.</p>
<h4 id="podebljano-kurziv-i-precrtano">Podebljano, kurziv i
precrtano</h4>
<p>Jednostavno oblikovanje teksta poput korištenja kurziva, podebljanih
ili precrtanih riječi pomaže istaknuti važne koncepte unutar dokumenta i
učiniti ga čitljivijim.</p>
<p>Podebljana slova (engl. <em>bold</em>) u tekstu označavaju se dvjema
zvjezdicama <code>**</code> prije i nakon riječi. Neki uređivači
Markdowna uz zvjezdicu podržavaju i korištenje donjih crta
<code>_</code> i <code>__</code> (engl. <em>underscore</em>).</p>
<p>Ukošena slova (engl. <em>italic</em>) u tekstu označavaju se jednom
zvjezdicom <code>*</code> prije i nakon riječi.</p>
<p>Istovremeno podebljana i ukošena slova možemo dobiti korištenjem
triju zvjezdica <code>***</code> ili kombinacijom s donjim crtama
<code>**_</code>, <code>__*</code>.</p>
<p>Precrtana slova (eng. <em>strikethrough</em>) u tekstu označavaju se
s dvije tilde <code>~~</code> (++alt-graph+1++) prije i nakon
teksta.</p>
<p>!!! admonition “Zadatak” Napišite sljedeću rečenicu:</p>
<pre><code>&gt; Ovo je primjer gdje ću koristiti **podebljana**, *ukošena*, ***istovremeno podebljana i ukošena*** te ~~precrtana~~ slova.</code></pre>
<h4 id="komentar">Komentar</h4>
<p>Ukoliko želimo u dokumentu imati komentar koji se neće prikazivati u
oblikovanom tekstu, koristimo sljedeću sintaksu:</p>
<p><code>&lt;!-- komentar --&gt;</code></p>
<div class="sourceCode" id="cb2"><pre
class="sourceCode markdown"><code class="sourceCode markdown"><span id="cb2-1"><a href="#cb2-1" aria-hidden="true" tabindex="-1"></a><span class="co">&lt;!--</span></span>
<span id="cb2-2"><a href="#cb2-2" aria-hidden="true" tabindex="-1"></a><span class="co">Ovaj tekst se</span></span>
<span id="cb2-3"><a href="#cb2-3" aria-hidden="true" tabindex="-1"></a><span class="co">neće vidjetu u izlazu,</span></span>
<span id="cb2-4"><a href="#cb2-4" aria-hidden="true" tabindex="-1"></a><span class="co">to je moj komentar.</span></span>
<span id="cb2-5"><a href="#cb2-5" aria-hidden="true" tabindex="-1"></a><span class="co">--&gt;</span></span></code></pre></div>
<h4 id="boja-slova">Boja slova</h4>
<p>Za promjenu boje slova koristimo <a
href="https://en.wikipedia.org/wiki/HTML">HTML</a> tag
<code>font color</code> na primjer:
<code>&lt;font color="yellow"&gt; Žuti tekst &lt;/font&gt;</code>.</p>
<h4 id="citiranje">Citiranje</h4>
<p>Citat se piše tako da se na početak retka stavi znak
<code>&gt;</code>.</p>
<p>!!! admonition “Zadatak” Napišite sljedeći citat:</p>
<pre><code>&gt; Ja ne mogu nikoga ništa naučiti, ja ih samo mogu natjerati da misle.

-- Sokrat</code></pre>
<h4 id="numerirane-i-nenumerirane-liste">Numerirane i nenumerirane
liste</h4>
<p>Numeriranu listu dobijemo stavljajući redne brojeve prije svakog
retka:</p>
<div class="sourceCode" id="cb4"><pre
class="sourceCode markdown"><code class="sourceCode markdown"><span id="cb4-1"><a href="#cb4-1" aria-hidden="true" tabindex="-1"></a><span class="an">Za napraviti:</span></span>
<span id="cb4-2"><a href="#cb4-2" aria-hidden="true" tabindex="-1"></a></span>
<span id="cb4-3"><a href="#cb4-3" aria-hidden="true" tabindex="-1"></a><span class="ss">1. </span>zaliti cvijeće,</span>
<span id="cb4-4"><a href="#cb4-4" aria-hidden="true" tabindex="-1"></a><span class="ss">2. </span>nahraniti psa,</span>
<span id="cb4-5"><a href="#cb4-5" aria-hidden="true" tabindex="-1"></a><span class="ss">3. </span>prošetati se.</span></code></pre></div>
<p>Nenumeriranu listu dobijemo stavljajući znakove <code>-</code> ili
<code>*</code> prije svakog retka:</p>
<div class="sourceCode" id="cb5"><pre
class="sourceCode markdown"><code class="sourceCode markdown"><span id="cb5-1"><a href="#cb5-1" aria-hidden="true" tabindex="-1"></a><span class="an">Moram kupiti:</span></span>
<span id="cb5-2"><a href="#cb5-2" aria-hidden="true" tabindex="-1"></a></span>
<span id="cb5-3"><a href="#cb5-3" aria-hidden="true" tabindex="-1"></a><span class="ss">- </span>kruh,</span>
<span id="cb5-4"><a href="#cb5-4" aria-hidden="true" tabindex="-1"></a><span class="ss">- </span>mlijeko,</span>
<span id="cb5-5"><a href="#cb5-5" aria-hidden="true" tabindex="-1"></a><span class="ss">- </span>novine.</span></code></pre></div>
<p>Potvrdni okvir (engl. <em>checkbox</em>) dobijemo stavljajući znak
<code>- [ ]</code>, odnosno <code>- [x]</code> prije svakog retka:</p>
<div class="sourceCode" id="cb6"><pre
class="sourceCode markdown"><code class="sourceCode markdown"><span id="cb6-1"><a href="#cb6-1" aria-hidden="true" tabindex="-1"></a><span class="ss">- </span><span class="va">[ ]</span> za neoznačeni potvrdni okvir</span>
<span id="cb6-2"><a href="#cb6-2" aria-hidden="true" tabindex="-1"></a><span class="ss">- </span><span class="va">[x]</span> za označeni potvrdni okvir</span></code></pre></div>
<p>!!! admonition “Zadatak” Napravite sljedeću listu:</p>
<pre><code>* jezik Markdown
    * jednostavan jezik za pisanje teksta
* najpoznatiji uređivači jezika Markdown
    1.  Visual Studio Code
        * popularno razvojno okruženje
    2.  HackMD
        * online uređivač
    3. Zettlr
        * offline uređivač</code></pre>
<h4 id="linkovi">Linkovi</h4>
<p>Za umetanje linka koristi se sljedeća
sintaksa:<code>[Naziv linka](http://gaseri.org)</code>.</p>
<p>Ukoliko ne želimo koristiti posebni tekst kao link onda je dovoljno
unijeti adresu web stranice unutar znakova <code>&lt;</code> i
<code>&gt;</code>, a Markdown će automatski kreirati link:
<code>&lt;http://gaseri.org&gt;</code>.</p>
<h4 id="umetanje-slika">Umetanje slika</h4>
<p>Za umetanje slike s računala dovoljno kliknuti na <em>Insert
image</em> ikonicu na alatnoj traci. Takvo ubacivanje slike u nekim
markdown uređivačima napravit će gomilu ružnog koda. Zato se preporučuje
korištenje online slika.</p>
<p>Za umetanje online slika, dovoljno je u zagradu staviti link na
sliku:
<code>![Naziv slike](https://group.miletic.net/images/gaseri-logo-animated.webp)</code>.</p>
<h4 id="escape-znak">Escape znak</h4>
<p>Da bi mogli prikazati neku naredbu ili specijalni znak, koristi se
escape znak <code>\</code> ispred rezervirane riječi ili znaka.</p>
<p>!!! admonition “Zadatak” Napišite rečenicu koja će u izlazu Markdowna
izgledati ovako:</p>
<pre><code>&gt; Riječi možemo napisati \*ukošeno*, \*\*podebljano** ili \~\~precrtano~~.</code></pre>
<h4 id="navođenje-dijelova-koda">Navođenje dijelova koda</h4>
<p>Da bi mogli napisati dijelove koda koristimo oznaku <code>`</code>
(++alt-graph+7++) na početku i na kraju citiranog koda. Ako želimo da se
prikaže više linija koda, koristiti ćemo tri oznake <code>```</code> ili
tri tilde <code>~~~</code> na početku i na kraju citiranog koda.</p>
<p>Ukoliko želimo da se kod formatira za određeni programski jezik,
pored tri oznake na početku koda napisat ćemo skraćenicu programskog
jezika, primjerice <code>``` python</code>. Primjer:</p>
<div class="sourceCode" id="cb9"><pre
class="sourceCode markdown"><code class="sourceCode markdown"><span id="cb9-1"><a href="#cb9-1" aria-hidden="true" tabindex="-1"></a><span class="in">``` python</span></span>
<span id="cb9-2"><a href="#cb9-2" aria-hidden="true" tabindex="-1"></a><span class="cf">for</span> i <span class="kw">in</span> [<span class="dv">1</span>, <span class="dv">2</span>, <span class="dv">3</span>, <span class="dv">4</span>]:</span>
<span id="cb9-3"><a href="#cb9-3" aria-hidden="true" tabindex="-1"></a>    <span class="bu">print</span>(<span class="st">&quot;broj&quot;</span>, i)</span>
<span id="cb9-4"><a href="#cb9-4" aria-hidden="true" tabindex="-1"></a><span class="in">```</span></span></code></pre></div>
<h4 id="tablice">Tablice</h4>
<p>Tablice se kreiraju korištenjem okomitih crta (++alt-graph+w++).
Ispod zaglavlja potrebno je staviti crtice <code>-</code>:</p>
<div class="sourceCode" id="cb10"><pre
class="sourceCode markdown"><code class="sourceCode markdown"><span id="cb10-1"><a href="#cb10-1" aria-hidden="true" tabindex="-1"></a><span class="pp">|</span> broj <span class="pp">|</span> ime <span class="pp">|</span> oznaka <span class="pp">|</span></span>
<span id="cb10-2"><a href="#cb10-2" aria-hidden="true" tabindex="-1"></a><span class="pp">| ----</span> <span class="pp">| ---</span> <span class="pp">| ------</span> <span class="pp">|</span></span>
<span id="cb10-3"><a href="#cb10-3" aria-hidden="true" tabindex="-1"></a><span class="pp">|</span> 1 <span class="pp">|</span> Ivo <span class="pp">|</span> $4A <span class="pp">|</span></span>
<span id="cb10-4"><a href="#cb10-4" aria-hidden="true" tabindex="-1"></a><span class="pp">|</span> 5 <span class="pp">|</span> Eva <span class="pp">|</span> $M5 <span class="pp">|</span></span>
<span id="cb10-5"><a href="#cb10-5" aria-hidden="true" tabindex="-1"></a><span class="pp">|</span> 2 <span class="pp">|</span> Ira <span class="pp">|</span> $8D <span class="pp">|</span></span></code></pre></div>
<p>Za tablice bez zaglavlja ostavljamo prvi redak praznim. Širine ćelija
će se automatski prilagođavati širini teksta:</p>
<div class="sourceCode" id="cb11"><pre
class="sourceCode markdown"><code class="sourceCode markdown"><span id="cb11-1"><a href="#cb11-1" aria-hidden="true" tabindex="-1"></a><span class="pp">|</span>   <span class="pp">|</span>   <span class="pp">|</span>   <span class="pp">|</span></span>
<span id="cb11-2"><a href="#cb11-2" aria-hidden="true" tabindex="-1"></a><span class="pp">|</span> - <span class="pp">|</span> - <span class="pp">|</span> - <span class="pp">|</span></span>
<span id="cb11-3"><a href="#cb11-3" aria-hidden="true" tabindex="-1"></a><span class="pp">|</span> 1 <span class="pp">|</span> Ivo <span class="pp">|</span> $4A <span class="pp">|</span></span>
<span id="cb11-4"><a href="#cb11-4" aria-hidden="true" tabindex="-1"></a><span class="pp">|</span> 5 <span class="pp">|</span> Eva <span class="pp">|</span> $M5 <span class="pp">|</span></span>
<span id="cb11-5"><a href="#cb11-5" aria-hidden="true" tabindex="-1"></a><span class="pp">|</span> 2 <span class="pp">|</span> Ira <span class="pp">|</span> $8D <span class="pp">|</span></span></code></pre></div>
<h5 id="poravnavanje-tablica">Poravnavanje tablica</h5>
<p>Različita poravnanja teksta u tablicama dobivamo dodavanjem znaka ‘:’
u dio tablice sa crticama:</p>
<ul>
<li><code>:---</code> lijevo poravnanje (često zadana postavka, ali ne
mora biti),</li>
<li><code>:---:</code> centrirano poravnanje i</li>
<li><code>---:</code> desno poravnanje.</li>
</ul>
<p>!!! admonition “Zadatak” Promijenite tablicu iz primjera tako da:</p>
<pre><code>- dodate još jedan redak s podacima po vašoj želji,
- dodate još stupac prezime s pomno odabranim prezimenima s [Acta Croatice](https://actacroatica.com/),
- prvi stupac poravnate desno,
- stupce s imenom i prezimenom poravnate centrirano te
- stupac s oznakom poravnate lijevo.</code></pre>
<h4 id="matematičke-formule">Matematičke formule</h4>
<p>Markdown koristi jezik <a
href="https://www.latex-project.org/">LaTeX</a> za pisanje matematičkih
formula. Da bi napisali matematičku formulu, koristimo znak
<code>$</code> ukoliko je formula u tekstu ili <code>$$</code> za
samostalnu formulu (u svom retku centrirano). Detaljnije o pisanju
matematičkih formula imate na <a
href="https://en.wikibooks.org/wiki/LaTeX/Mathematics">Wikibooks
stranici LaTeX/Mathematics</a>.</p>
<p>!!! admonition “Zadatak” Napišite sljedeće dvije rečenice:</p>
<pre><code>&gt; Pitagorin poučak glasi: $c^2 = a^2 + b^2$.

i

&gt; Jednadžba pravca zadana je izrazom:
&gt;
&gt; $$y = ax + b,$$
&gt;
&gt; pri čemu $a$ predstavlja koeficijent smjera.</code></pre>
<p>Za pisanje kemijskih formula također koristimo jezik LaTeX i pritom
koristimo simbole atoma kao <code>\text{}</code>, npr
<code>\text{H}</code>.</p>
<p>!!! admonition “Zadatak” Napišite sljedeću kemijsku reakciju:</p>
<pre><code>&gt; $\text{H}_2\text{S}\text{O}_4 + 2\text{Na}\text{O}\text{H} \to 2\text{H}_2\text{O} + \text{Na}^+ + \text{S}\text{O}_4^{2-}$.

Za strelicu koristite oznaku `\to`.</code></pre>
<h4 id="emoji">Emoji</h4>
<p>Markdown jezik podržava korištenje emoji simbola, na način da se
emoji kod ubaci između znaka <code>:</code>. Popis emoji kodova možete
pronaći na <a
href="https://github.com/ikatyang/emoji-cheat-sheet">GitHubu
ikatyang/emoji-cheat-sheet</a>.</p>
<p>!!! admonition “Zadatak” Napišite sljedeće:</p>
<pre><code>&gt; :information_source: [Jedna](../../vrlo-vazne-informacije/identitet.md) [vrlo](../../vrlo-vazne-informacije/hijerarhija-gasera.md) [važna](../../vrlo-vazne-informacije/index.md) [informacija](../../vrlo-vazne-informacije/cesto-postavljana-pitanja.md)!  
&gt; Ja jako :heart: učiti Markdown korištenjem materijala s :sunglasses: web stranica.  
&gt; I zato sam :star_struck:.</code></pre>
<h3 id="izrada-prezentacije">Izrada prezentacije</h3>
<p>Slajdovi u prezentaciji odvajaju se s tri crtice <code>---</code>,
ali obavezno mora biti jedan prazan redak prije i nakon njih. Pod
<code>Customize slides options</code> unosimo osnovne postavke naše
prezentacije u obliku <a href="https://yaml.org/">YAML</a>
preslikavanja:</p>
<div class="sourceCode" id="cb16"><pre
class="sourceCode yaml"><code class="sourceCode yaml"><span id="cb16-1"><a href="#cb16-1" aria-hidden="true" tabindex="-1"></a><span class="fu">theme</span><span class="kw">:</span><span class="at"> solarized</span></span>
<span id="cb16-2"><a href="#cb16-2" aria-hidden="true" tabindex="-1"></a><span class="fu">transition</span><span class="kw">:</span><span class="at"> fade</span></span></code></pre></div>
<p>!!! admonition “Zadatak” Kreirajte novi dokument s naslovom “Moja
prva prezentacija” koristeći <code>.yaml</code> zaglavlje iz prethodnog
primjera.</p>
<h4 id="teme-prezentacije">Teme prezentacije</h4>
<p>Možemo birati između desetak osnovnih tema (engl.
<em>theme</em>):</p>
<table>
<tbody>
<tr>
<td><code>black</code></td>
<td>Black background, white text, blue links (default)</td>
</tr>
<tr>
<td><code>white</code></td>
<td>White background, black text, blue links</td>
</tr>
<tr>
<td><code>league</code></td>
<td>Gray background, white text, blue links</td>
</tr>
<tr>
<td><code>beige</code></td>
<td>Beige background, dark text, brown links</td>
</tr>
<tr>
<td><code>sky</code></td>
<td>Blue background, thin dark text, blue links</td>
</tr>
<tr>
<td><code>night</code></td>
<td>Black background, thick white text, orange links</td>
</tr>
<tr>
<td><code>serif</code></td>
<td>Cappuccino background, gray text, brown links</td>
</tr>
<tr>
<td><code>simple</code></td>
<td>White background, black text, blue links</td>
</tr>
<tr>
<td><code>solarized</code></td>
<td>Cream-colored background, dark green text, blue links</td>
</tr>
<tr>
<td><code>blood</code></td>
<td>Dark background, thick white text, red links</td>
</tr>
<tr>
<td><code>moon</code></td>
<td>Dark blue background, thick grey text, blue links</td>
</tr>
</tbody>
</table>
<h4 id="prijelazi-između-slajdova">Prijelazi između slajdova</h4>
<p>Možemo birati između šest osnovnih prijelaza (engl.
<em>transition</em>):</p>
<table>
<colgroup>
<col style="width: 50%" />
<col style="width: 50%" />
</colgroup>
<tbody>
<tr>
<td><code>none</code></td>
<td>Switch backgrounds instantly</td>
</tr>
<tr>
<td><code>fade</code></td>
<td>Cross fade — default for background transitions</td>
</tr>
<tr>
<td><code>slide</code></td>
<td>Slide between backgrounds — default for slide transitions</td>
</tr>
<tr>
<td><code>convex</code></td>
<td>Slide at a convex angle</td>
</tr>
<tr>
<td><code>concave</code></td>
<td>Slide at a concave angle</td>
</tr>
<tr>
<td><code>zoom</code></td>
<td>Scale the incoming slide up so it grows in from the center of the
screen</td>
</tr>
</tbody>
</table>
<p>Kroz prezentaciju se krećemo uobičajeno: strelicama lijevo desno ili
razmaknicom, a možemo i mišem na način da kliknemo na strelicu pri dnu
slajda.</p>
<h4 id="podslajd">Podslajd</h4>
<p>Za razliku od klasičnih prezentacija, u Markdownu možete imati i
podslajdove ili sekcije. Njih u prezentaciji pregledavamo klikom na
strelicu dole. Vrlo je korisno jer dodaje novu dimenziju prezentaciji.
Podslajd kreiramo tako da slajd odvojimo s četiri <code>----</code>
crtice umjesto tri <code>---</code> kao do sada.</p>
<p>!!! admonition “Zadatak” Napravite prezentaciju s barem 5 slajdova
koja sadrži sljedeće elemente: formulu, tablicu, listu, emoji, link do
neke web stranice, sliku i podslajd.</p>
<p>Kada smo gotovi s izradom prezentacije možemo ju prikazati klikom na
<code>Share</code> pa pod <code>Slide mode</code> odaberemo
<code>Preview</code>.</p>
