<ul>
<li><a href="#1-teorijski-okvir-osobnog-upravljanja-znanjem">1.
Teorijski okvir osobnog upravljanja znanjem</a></li>
<li><a
href="#2-faze-upravljanja-znanjem-unos-organizacija-povezivanje-korištenje">2.
Faze upravljanja znanjem: unos, organizacija, povezivanje,
korištenje</a>
<ul>
<li><a href="#21--unos-prikupljanje-informacija">2.1. Unos (prikupljanje
informacija)</a></li>
<li><a href="#22-organizacija-strukturiranje-i-kontekstualizacija">2.2.
Organizacija (strukturiranje i kontekstualizacija) </a></li>
<li><a href="#23-povezivanje-umrežavanje-znanja">2.3. Povezivanje
(umrežavanje znanja)</a></li>
<li><a href="#24-korištenje-primjena-znanja">2.4. Korištenje (primjena
znanja)</a></li>
</ul></li>
<li><a
href="#3-stilovi-upravljanja-sustavom-i-vođenja-bilješki-i-upravljanja-sustavom-arhitekti-vs-vrtlari">3.
Stilovi upravljanja sustavom i vođenja bilješki i upravljanja sustavom:
“arhitekti” vs “vrtlari”</a></li>
<li><a href="#4-uvod-u-obsidian--prvi-koraci">4. Uvod u Obsidian – prvi
koraci</a></li>
<li><a
href="#5-markdown---perolaki-označiteljski-jezik-za-vođenje-bilježaka">5.
Markdown - perolaki označiteljski jezik za vođenje bilježaka</a></li>
<li><a href="#6-struktura-vaulta-i-organizacija-bilješki-u-obsidianu">6.
Struktura vaulta i organizacija bilješki u Obsidianu</a></li>
<li><a href="#7-povezivanje-bilješki-linkovi-reference-i-graf">7.
Povezivanje bilješki: linkovi, reference i graf</a></li>
<li><a
href="#8-korištenje-spremišta-pretraživanje-filtriranje-i-izvlačenje-dodane-vrijednosti">8.
Korištenje spremišta: pretraživanje, filtriranje i izvlačenje (dodane)
vrijednosti</a></li>
<li><a
href="#9-predlošci-eng-templates--konzistentnost-i-veća-učinkovitost">9.
Predlošci (eng. Templates) – konzistentnost i veća učinkovitost</a></li>
<li><a
href="#10-plugins---funkcionalni-dodaci-sustavu-npr-tasks-calendar-dataview">10.
Plugins - funkcionalni dodaci sustavu (npr. Tasks, Calendar,
Dataview)</a></li>
<li><a
href="#11-praktična-vježba-izrada-bilješke-za-pregled-literature">11.
Praktična vježba: izrada bilješke za pregled literature</a></li>
<li><a
href="#12-ostali-primjeri-i-vježbe-za-samostalno-istraživanje">12.
Ostali primjeri i vježbe za samostalno istraživanje</a></li>
<li><a href="#13-zaključak-i-idući-koraci">13. Zaključak i idući
koraci</a></li>
</ul>
<h2 id="teorijski-okvir-osobnog-upravljanja-znanjem">1. Teorijski okvir
osobnog upravljanja znanjem</h2>
<p><strong>Eksternalizacija znanja:</strong> Prema Nonakinom SECI
modelu, <em>eksternalizacija</em> je proces pretvaranja <strong>tacitnog
znanja</strong> (unutarnjeg, neizrečenog) u <strong>eksplicitno
znanje</strong> zapisivanjem ili izražavanjem ideja​. Drugim riječima,
bilježenjem svojih misli i informacija oslobađamo prostor u svom umu i
činimo znanje dostupnim za kasnije dijeljenje i korištenje. Ova praksa
izgradnje vanjske memorije često se naziva izgradnjom <em>proširenog
uma</em> (eng. <em>second brain</em>).</p>
<p><strong>Prošireni um:</strong> <em>Second Brain</em> koncept
popularizirao je Tiago Forte. Ideja je razviti <strong>osobni sustav
bilješki</strong> koji djeluje kao produžetak vlastitog uma
– <strong>vanjsko, centralizirano (digitalno) spremište</strong> za sve
informacije koje prikupimo ili sve što naučiomo. Takav sustav čuva naše
ideje i razmišljanja od zaborava i omogućuje nam da povezujemo
informacije te lakše stvaramo nove sadržaje na temelju prikupljenog
znanja.</p>
<p><strong>Zettelkasten
metoda:</strong> <em>Zettelkasten</em> (njem. <em>kutija s
ceduljama</em>) je metoda vođenja bilješki koju je u istraživanju
proslavio sociolog Niklas Luhmann. Radi se o sustavu <strong>međusobno
povezanih bilješki</strong> (izvorno papirnatih kartica) koje se
označavaju jedinstvenim ID-om i međusobno su povezane i tvore mrežu
ideja. Kažu da je Luhmann uz pomoć ove metode izradio preko 90 000
bilješki, napisao oko 70 knjiga i stotine članaka. Njegova iznimna
produktivnost se često pripisuje Zettelkasten sustavu. Ključ
Zettelkasten metode je da svaka bilješka sadrži jednu ideju, a veze među
bilješkama potiču nove uvide (načelo “spajanja točaka” znanja).</p>
<p><strong>PARA metoda:</strong> Za organizaciju velike količine
informacija, Tiago Forte je razvio metodu <strong>P.A.R.A.</strong> koja
sav sadržaj dijeli u <strong>četiri
kategorije</strong>: <strong>Projects (Projekti)</strong>, <strong>Areas
(Područja)</strong>, <strong>Resources
(Resursi)</strong> i <strong>Archive (Arhiva)</strong>. - Projekti su
aktivni kratkoročni zadaci s konkretnim ciljem (npr. “Napisati
izvještaj”) - Područja su trajna odgovornosti ili interesi (npr.
“Nastava”, “Istraživanje”) - Resursi su referentni materijali i teme
koje vas zanimaju (npr. “Metodologija istraživanja”, “Učenje jezika”) -
Arhiva sadrži neaktivne projekte i informacije koje više nisu potrebne,
ali ih želimo čuvati.</p>
<p>PARA pruža jednostavnu strukturu za spremanje bilo koje informacije
unutar ta četiri okvira​, pomažući da uvijek znamo “gdje što ide” i da je
sustav usmjeren na <strong>akciju</strong>.</p>
<p><strong>ACE sustav (Atlas, Calendar, Efforts)</strong> je
alternativni model organizacije osobnog znanja i rada, jednostavniji od
PARA, a temelji se na tri glavne kategorije: - Atlas znanja (eng.
<em>Atlas</em>) – tvoje trajna znanja i koncepti. Ovo je intelektualna
mapa svega što znamo ili učimo. Sadrži bilješke o teorijama,
disciplinama, istraživanjima, idejama i vezama među njima. - Kalendar
(eng. <em>Calendar</em>) – sve što ima vremensku komponentu, početak i
kraj: sastanci, dnevnici, planiranje, refleksije, zapisi s nastave,
dnevne bilješke. Ovdje pratimo kada se nešto dogodilo ili se tek treba
dogoditi. - Angažman (eng. <em>Efforts</em>)– tvoje aktivnosti i
trenutni rad: projekti, zadaci, planovi, skice. Fokus je na onome što
trenutno radiš ili razvijaš – uključuje nacrte članaka, kurikulume,
prezentacije i sl.</p>
<p>Za razliku od PARA, <strong>ACE sustav</strong> više rezonira s
akademskim i misaonim radom jer jasno odvaja trajno znanje (Atlas) od
vremenski vezanih zapisa (Calendar) i trenutnog angažmana (Efforts),
čime potiče bolje povezivanje i refleksiju u radu.</p>
<p><strong>Napomena:</strong> Ne postoji jedinstveni pristup koji svima
odgovara – ovo su samo neke ideje koje ćemo kombinirati i prilagoditi
osobnim stilovima vođenja bilješki. Bitno je
razumjeti <em>zašto</em> vodimo bilješke: kako bismo rasteretili mozak,
bolje učili, te imali bazu znanja koju možemo pretraživati, povezivati i
koristiti za <strong>kreiranje novih ideja</strong> ili materijala. ##
2. Faze upravljanja znanjem: unos, organizacija, povezivanje,
korištenje</p>
<p><strong>Upravljanje osobnim informacijama i znanjem</strong> možemo
raščlaniti na nekoliko faza kroz koje informacija prolazi. Tijekom
radionice upoznat ćemo se s praksama i alatima za svaku od navedenih
faza.</p>
<h3 id="unos-prikupljanje-informacija">2.1. Unos (prikupljanje
informacija)</h3>
<p>Prvi korak je <strong>hvatanje bilješki i izvora</strong> –
zapisivanje ideja čim se pojave i spremanje relevantnih informacija iz
okoline. Važno je razviti naviku <em>“capture”</em> procesa: bilježiti
zanimljive misli, citate iz članaka, literaturne reference, web sadržaje
i dr. Alati poput <strong>Zotero</strong> (RMS) pomažu pri prikupljanju
znanstvene literature – npr. jednim klikom putem dodatka pregledniku
spremaju se članci s kompletnim metapodacima (autori, naslov, časopis
itd.) u Zotero biblioteku. Također, <strong>web
clipper</strong> (npr. <em>MarkDownload</em> ili Obsidianov vlastiti web
clipper) omogućuje spremanje web stranica i istaknutog teksta kao
trajnih bilješki u <strong>Markdown</strong> formatu​.</p>
<blockquote>
<p>[!TIP] Savjet  Uvesti privremenu mapu poput <code>+Inbox</code> u
Obsidianu korisno je za brzo spremanje svih neobrađenih sadržaja, koje
se kasnije mogu pregledati, povezati i obogatiti, odnosno obrisati.</p>
</blockquote>
<blockquote>
<p>[!NOTE] Informacijska dijeta U ovom kontekstu, korisno je primijeniti
princip <strong>“informacijske dijete”</strong> – svjesnog ograničavanja
količine informacija koje unosimo. To ne znači ignoriranje važnih
izvora, već <strong>fokusirano prikupljanje</strong> samo onih
informacija koje: odgovaraju na konkretno pitanje ili problem, imaju
potencijal da budu korisne u vašem radu ili učenju, dolaze iz pouzdanih
i relevantnih izvora</p>
</blockquote>
<h3 id="organizacija-strukturiranje-i-kontekstualizacija">2.2.
Organizacija (strukturiranje i kontekstualizacija) </h3>
<p>Nakon prikupljanja slijedi <strong>organiziranje i davanje
konteksta</strong> zabilješkama. To znači pregledavati ulazne bilješke,
razvrstavati ih i dopunjavati vlastitim komentarima ili sažecima (zašto
je nešto bitno, kako planirate to iskoristiti)​. U ovoj fazi odlučujemo
gdje će koja informacija trajno “živjeti” u našem sustavu. Obsidian
podržava <em>hijerarhijsku organizaciju</em> putem <strong>mapa</strong>
odnosno foldera (ako slijedimo <em>arhitektonski pristup</em> planiranja
strukture) – npr. možemo usvojiti PARA i napraviti mape “Projekti”,
“Područja”, “Resursi”, “Arhiva”, “Predlošci” i/ili “Prilozi” unutar
spremišta te nove bilješke razvrstavati prema toj shemi.</p>
<p>Alternativno ili paralelno, možemo koristiti <strong>oznake
(tagove)</strong> i međusobno <strong>povezivanje</strong> umjesto
“dubokih” foldera kako bismo označili teme i povezali srodne bilješke.
Organizacija uključuje i <strong>standardizaciju formata
bilješki</strong>: tu pomažu <strong><em>predlošci</em></strong> (eng.
<em>templates</em>) koje ćemo kasnije obraditi kako bi bilješke istog
tipa imale istu strukturu. Za rad s literaturom, često se kombinira
Zotero i Obsidian – primjerice, nakon čitanja članka u Zotero, možete
izvesti svoje označene bilješke u Obsidian (putem plugina
poput <em>Mdnotes</em> ili <em>Obsidian Zotero Integration</em>) čime se
automatski prenose citati i bilješke. Dobra organizacija znači da svaka
informacija ima svoje mjesto i kontekst te da ju je kasnije lako
pronaći.</p>
<h3 id="povezivanje-umrežavanje-znanja">2.3. Povezivanje (umrežavanje
znanja)</h3>
<p>Kada imamo pojedinačne uređene bilješke, prava vrijednost PKM sustava
dolazi od <strong>povezivanja ideja</strong>. Obsidian i slični
“vrtlarski” alati naglašavaju <em>nelinearno povezivanje</em> bilješki –
umjesto stroge hijerarhije, stvaramo mrežu odnosa​. U praksi, to znači da
unutar jedne bilješke unosite poveznice na druge bilješke gdje god je to
relevantno: npr. bilješku o nekom konceptu povezat ćete s bilješkama
literaturnih izvora u kojima se taj koncept spominje, povezati je s
bilješkom o osobi (znanstveniku) koji ga je razvio, ili tematskom
bilješkom šireg područja. Svaka <strong>dvosmjerna poveznica</strong> u
Obsidianu stvara odnose vidljive u panelu s <strong>povratnim
vezama</strong> (eng. Backlinks) i na <strong>grafu
povezanosti</strong>. Time vaše znanje poprima strukturu nalik <em>mreži
neurona</em> – informacije se grupiraju u <em>klastere</em> i time
nastaju nove kombinacije ideja. Ovakvo “vrtlarski” pristup vođenju
bilješki, nasuprot pomno promišljenom arhitektonskom ili
bibliotekarskom/arhivističkom pristupu, može dovesti do neočekivanih
uvida: npr. Obsidian omogućuje otkrivanje <em>implicitnih
poveznica</em> – npr. kroz vizualni <strong>graf</strong> možete
primijetiti da dvije teme imaju posredne veze preko treće, što vas
potiče da promišljate o njihovoj vezi. U ovoj fazi također
koristimo <strong>oznake</strong> (eng. <em>tagove</em>) kao dodatni
način povezivanja (npr. sve bilješke povezane uz određeni projekt nose
tag #NazivProjekta, što nam omogućuje filtriranje svih stavki tog
projekta.</p>
<blockquote>
<p>[!NOTE] Faza povezivanja Cilj faze povezivanja je
izgraditi <strong>znanje veće od zbroja dijelova</strong> – mrežu u
kojoj svaka nova bilješka nalazi svoje mjesto među postojećim, čime se
postiže bolje razumijevanje i lakše <strong>generiranje novih
ideja</strong>. ### 2.4. Korištenje (primjena znanja)</p>
</blockquote>
<p>Posljednja faza jest maksimalno (ponovno) <strong>korištenje
vlastitog sustava</strong> za produktivan rad – bilo da se radi o
pisanju rada, pripremi predavanja, rješavanju problema ili donošenju
odluka. Dobro organizirano spremište u Obsidianu trebalo bi vam
olakšati <em>pronalaženje prave informacije u pravom trenutku</em>. To
uključuje <strong>pretraživanje</strong> po ključnim riječima ili
tagovima (Obsidian vrlo dobru integriranu tražilicu unutar spremišta, a
postoje i moćni dodaci poput <a
href="https://github.com/scambier/obsidian-omnisearch">Omnisearch</a>),
korištenje <strong>filtera</strong> (npr. prikaz svih bilješki nastalih
tijekom određene godine ili svih bilješki s određenim tagom), odnosno
postavljanje naprednih upita pomoću <em>Dataview</em> plugina (o njemu
kasnije!).</p>
<p>Obsidian omogućuje da iz više <strong>“atomskih bilješki”</strong>
sastavimo cjelinu: primjerice, ako pišete izvještaj, možete kopirati i
kombinirati citate i zabilješke iz različitih literaturnih bilješki koje
ste povezali. Faza korištenja znači i <strong>stvaranje novih
sadržaja</strong> – npr. na temelju svoje baze znanja lakše ćemo
napisati novi članak ili osmisliti projekt. Vaš “prošireni um” služi kao
repozitorij na temelju kojeg <strong>postavljamo nove
projekte</strong> bez da počinjemo “ab ovo”, od nule ili prazne
stranice. U ovoj fazi možemo uočiti i <em>“rupe”</em> u znanju (ako
nešto niste zabilježili ili povezali), a to pokazuje da je proces
<strong>iterativan</strong> tj. da se vraćamo na prethodne faze unosa i
organizacije kako bi se sustav kontinuirano poboljšavao. Cilj je da
sustav upravljanja znanjem radi za nas – štedi vrijeme, smanjuje
informacijsku preopterećenosti i daje sigurnost da ništa važno neće
<strong>“nestati u nekoj od pukotina”</strong>. ## 3. Stilovi
upravljanja sustavom i vođenja bilješki i upravljanja sustavom:
“arhitekti” vs “vrtlari”</p>
<p>Ljudi se razlikuju u pristupima organizacije informacija i vođenja
bilješki. Pojednostavljeno, postoje dva oprečna arhetipa koja ćemo
upoznati i čije pozitivne karakteristike ćemo nastaojati izbalansirati u
svom radu: - <strong>“Arhitekti”</strong> – vole unaprijed isplanirati
strukturu i kategorizaciju. Njihov stil je <em>smišljanje čvrstog
plana</em> na temelju kojeg će graditi vlastitu bazu znanja. Tipično
koriste kompleksnu strukturu i hijerarhiju mapa/ podmapa, unaprijed
definiraju predloške i obrasce za bilješke prije nego što krenu
bilježiti sadržaj. Bilješke su organizirane poput pomno promišljene i
dizajnirane zgrade s jasnim <strong>kategorijama i strukturom</strong>.
Prednost ovog pristupa je što sustav može biti uređen do zadnjeg detalja
i vrlo dosljedan – lako je pronaći mjesto za novu bilješku ako je
arhitektura dobro osmišljena. Primjerice, “arhitekt” će za bilješku
uvijek znati kojoj mapi pripadaju spada i kakav naziv treba imati
dokument ili mapa. Manjkavost ovog pristupa je početna sporost, puno
vremena ode na planiranje, te kasnija potencijalna nefleksibilnost – ako
se pojavi informacija koja ne paše u zadane ladice, arhitekt je ili
zanemari ili mora mijenjati nacrt sustava. -
<strong>“Vrtlari”</strong> – pristup “digitalnog vrtlarenja”
podrazumijeva organski rast bilješki i <strong>evoluciju strukture kroz
vrijeme</strong>. Umjesto strogih mapa, vrtlar
preferira <strong>nelinearne poveznice</strong> i slobodne asocijacije.
Bilješke nastaju kao “sadnice” koje se postupno preuređuju i naknadno
povezuju - dok sustav raste. Oslanjaju se na <strong>dvojsmjerne
poveznice</strong> (eng. bi-directional linking) i često vizualiziraju
bilješke kao <strong>mrežu</strong> (graf) ideja​. Ovaj stil manje
koristi predloške unaprijed, a više otkriva strukturu <em>usput</em>,
poput istraživanja karte u hodu. Prednost ovog pristupa je fleksibilnost
i poticanje kreativnih otkrića – povezivanjem naizgled nepovezanih
bilješki vrtlar može doći do novih spoznaja. Također, početak je brz:
dovoljno je stvoriti novu bilješku bez brige gdje točno pripada, jer će
poveznice kasnije odrediti njezin “dom”. Nedostatak je što sustav može
postati kaotičan ako se veze i oznake ne održavaju, pa pronalaženje može
biti izazovnije bez dodatne organizacije.</p>
<p>Većina ljudi nije isključivo jedan
tip; <strong>kombinacija</strong> pristupa često donosi najbolje
rezultate. Primjerice, možete postaviti osnovnu “arhitekturu” sustava
(par glavnih mapa ili kategorija), ali unutar njih njegovati
“vrtlarenje” uz sustavno povezivanje bilješki. Ili obrnuto – krenuti
spontano stvarati bilješke i onda retroaktivno uvesti red kada se ukažu
obrasci ili kada ih uvidite. Kroz radionicu ćemo primijeniti oba
principa: odredit ćemo određene <strong>mape i predloške (kao
arhitekti)</strong> kako bi početni sustav imao okvir, ali ćemo
također <strong>povezivati bilješke i poticati “strukturu u nastajanju”
(kao vrtlari)</strong>, dok dodajemo sadržaj. Bitno je prepoznati
vlastiti stil i sklonosti – npr. ako volite red, dopustite si i malo
kaosa kroz povezivanje, a ako volite slobodu, uvesti ćete barem
minimalna pravila da vas sustav kasnije “služi”.</p>
<blockquote>
<p>[!NOTE] Bibliotekari i arhivisti Neki još navode treći arhetip -
bibliotekare. Oni se usmjeravaju na arhiviranje i označavanje
informacija za buduću upotrebu.</p>
</blockquote>
<h2 id="uvod-u-obsidian-prvi-koraci">4. Uvod u Obsidian – prvi
koraci</h2>
<p>Sada kada imamo teorijski kontekst, usredotočimo se
na <strong>Obsidian</strong>, alat koji ćemo koristiti za implementaciju
ovih ideja. Obsidian je <strong>besplatna aplikacija za vođenje
bilješki</strong> bazirana na običnim tekstualnim datotekama u Markdown
formatu, a dostupna je za Windows, Mac i Linux operacijski sustav.
Postoji i mobilna verzija za Android/iOS.</p>
<p><strong>Instalacija:</strong> Obsidian instaliramo preuzimanjem
instalacijskog paketa sa službene web stranice. Instalacija je
jednostavna (Next-Next-Finish). Obsidian ne zahtijeva registraciju
korisničkog računa – sve bilješke čuvaju se <strong>lokalno</strong> na
vašem uređaju, prema potrebi se mogu sinkronizirati na više uređaja
pomoću <em>cloud</em> usluga (npr. Google Drive, OneDrive, GitHub i sl.)
ili Obsidian Sync, ali to nije nužno za početak. Prednost lokalnog
spremanja je privatnost i dugoročna održivost: vaše su bilješke obične
tekstualne datoteke koje možete otvoriti bilo kojim uređivačem teksta i
čuvati neovisno o aplikaciji. Dakle, nikada vam se neće dogoditi da
ostanete “zaključani” u aplikaciji.</p>
<p><strong>Vault (trezor ili spremište):</strong> Obsidian organizira
bilješke u tzv. <strong>vault</strong> – što je jednostavno mapa na
vašem disku koja sadrži sve vaše bilješke (i podmape) koje želite imati
povezane. Spremište možemo zamisliti
kao <strong>registrator</strong> ili arhiv svih naših bilješki za
određenu svrhu. Neki korisnici drže sve u jednom spremištu, dok neki
odvajaju npr. poslovne od privatnih bilješki u različita spremišta. Za
početak, otvorit ćemo <strong>jedno zajedničke spremište</strong> za sve
bilješke s radionice.</p>
<p><strong>Kreiranje novog spremišta:</strong> Nakon pokretanja
Obsidiana, vidjet ćete sučelje koje traži da otvorite ili stvorite
spremište. Kliknite “Create new vault”, zatim upišite naziv (npr.
“Moj2Um”) i odaberite lokaciju na disku gdje će se kreirati nova prazna
mapa. Taj folder sada predstavlja vaš vault i Obsidian će ga otvoriti. S
lijeve strane ćete primijetiti <strong>navigacijski panel</strong> (za
prikaz svih bilješki i mapa), u sredini veliki prazan prostor za tekst i
ostali sadržaj bilješki, a s desne strane za sada vrlo vjerojatno prazan
panel (koji će prikazivati <em>backlinks</em>, <em>tagove</em> i sl. kad
ih bude).</p>
<p><strong>Obsidian sučelje:</strong> Kratko ćemo se upoznati s ključnim
dijelovima sučelja: - <strong>Sidebar (bočna traka):</strong> Lijevi
sidebar prikazuje strukturu vašeg spremišta. Tu se nalazi kartica “File
Explorer” s popisom foldera i datoteka (bilješki). Odmah je tu i
“Search” (pretraga kroz bilješke) i “Tag Pane” (popis svih tagova).
Desni sidebar (koji možete otvoriti prema potrebi) prikazivat
će <em>backlinkove</em> za trenutno otvorenu bilješku i druge korisne
informacije. - <strong>Glavni prozor za bilješke:</strong> Ovdje
uređujete i pregledavate sadržaj bilješki. Obsidian
ima <em>dual-pane</em> način rada: <em>Edit mode</em> (uređivanje)
i <em>Preview mode</em> (prikaz formatiranog teksta). Prebacivanje je
moguće klikom na ikonicu “škare”/“oko” ili tipkom <code>Ctrl+E</code>. U
novijim verzijama postoji i tzv. <em>Live Preview</em> gdje vidite
osnovno formatiranje dok pišete (bez potrebe prelaska u zaseban
preview). - <strong>Ribbon (vrpca s ikonama):</strong> S lijeve strane
ekrana nalazi se vertikalni niz ikona (tzv. Ribbon) za brzi pristup
naredbama: npr. <strong>New Note</strong> (stvaranje nove
bilješke), <strong>Graph view</strong>, <strong>Obsidian
Publish</strong> (ako je aktivno), <strong>Settings</strong> itd. -
<strong>Command Palette:</strong> Pomoću <code>Ctrl+P</code> (ili Cmd+P
na Mac) možete otvoriti paletu naredbi gdje unosom teksta brzo
pristupate bilo kojoj funkcionalnosti ili naredbi u Obsidianu (korisno
za naprednije korištenje, npr. “Open graph view” ili “Insert
template”).</p>
<p>Nakon ovog smo spremni za praktični rad: započet ćemo s unosom
sadržaja u naše spremište i usput naučiti korištenje Markdowna -
perolakog označiteljskog jezika koji se koristi u Obsidianu.</p>
