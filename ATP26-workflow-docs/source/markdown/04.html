<h2 id="markdown---perolaki-označiteljski-jezik-za-vođenje-bilježaka">5.
Markdown - perolaki označiteljski jezik za vođenje bilježaka</h2>
<p>Obsidian koristi <strong>Markdown</strong> – jednostavni
označiteljski jezik – za formatiranje tekstualnih bilješki. To znači da
svaka bilješka u pozadini postoji kao obična <code>.md</code> tekst
datoteka s Markdown sintaksom. Markdown je vrlo intuitivan i jednostavan
za naučiti; sastoji se od oznaka unutar teksta koje označavaju naslove,
podebljanja, popise itd. Navodimo neke od najčešćih Markdown oznaka koje
se koriste pri izradi bilješki: - <strong>Naslovi:</strong> Koristite
znak <code>#</code> za naslov na početnoj razini.
Više <code>######</code> (do 6) daju podnaslove nižih razina.<br />
<em>Primjer:</em> <code># Naslov 1</code> za glavni
naslov, <code>## Podnaslov</code> za podnaslov itd. - <strong>Podebljane
i kurziv:</strong> Tekst okružen dvostrukim
zvjezdicama <code>**</code> se prikazuje <strong>podebljan</strong>, a
tekst u jednostrukim zvjezdicama <code>*</code> se prikazuje
u <em>kurzivu</em>.<br />
<em>Primjeri:</em> <code>**važan pojam**</code> prikazuje <strong>važan
pojam</strong>, a <code>*istakni ovo*</code> prikazuje <em>istakni
ovo</em>. - <strong>Popisi:</strong> Za nabrajanje ili nenumerirane
popise koristite crticu <code>-</code> ili zvjezdicu <code>*</code> na
početku retka. Za numerirane popise koristite brojke s točkom
(npr. <code>1.</code>).<br />
<em>Primjer:</em></p>
<div class="sourceCode" id="cb1"><pre
class="sourceCode markdown"><code class="sourceCode markdown"><span id="cb1-1"><a href="#cb1-1" aria-hidden="true" tabindex="-1"></a><span class="ss">- </span>Prva stavka  </span>
<span id="cb1-2"><a href="#cb1-2" aria-hidden="true" tabindex="-1"></a><span class="ss">- </span>Druga stavka  </span>
<span id="cb1-3"><a href="#cb1-3" aria-hidden="true" tabindex="-1"></a><span class="ss">    - </span>Podstavka (uvučena s 4 razmaka ili tab)  </span>
<span id="cb1-4"><a href="#cb1-4" aria-hidden="true" tabindex="-1"></a></span>
<span id="cb1-5"><a href="#cb1-5" aria-hidden="true" tabindex="-1"></a><span class="ss">1. </span>Prva stavka</span>
<span id="cb1-6"><a href="#cb1-6" aria-hidden="true" tabindex="-1"></a><span class="ss">2. </span>Druga stavka</span>
<span id="cb1-7"><a href="#cb1-7" aria-hidden="true" tabindex="-1"></a><span class="ss">    1. </span>Dodatna stavka</span>
<span id="cb1-8"><a href="#cb1-8" aria-hidden="true" tabindex="-1"></a><span class="ss">    2. </span>Dodatna stavka</span>
<span id="cb1-9"><a href="#cb1-9" aria-hidden="true" tabindex="-1"></a><span class="ss">    3. </span>...</span></code></pre></div>
<ul>
<li><strong>Linkovi:</strong> Postoje <strong>vanjski
</strong> i <strong>unutarnji linkovi</strong>. Za vanjske linkove
koristimo sljedeću sintaksu <code>[tekst](URL)</code>,
npr. <code>[Obsidian web](https://obsidian.md)</code>. Unutarnje
poveznice na druge bilješke (tzv. <strong>wiki linkovi</strong>) pišu se
u dvostrukim uglatim zagradama <code>[[ ... ]]</code>. Kod
upisivanja <code>[[</code> Obsidian će ponuditi <em>autocomplete</em> za
postojeće bilješke. Ako upišete naziv koji ne postoji i zatvorite
zagradu, kreirat će se nova bilješka s tim nazivom. Ovo je ključno za
povezivanje bilješki unutar vaulta.</li>
<li><strong>Citati/blokovi teksta:</strong> Veći citati ili napomene
mogu se istaknuti znakom <code>&gt;</code> na početku retka, čime tekst
postaje citatni blok.</li>
<li><strong>Blokovi koda:</strong> Za umetanje koda ili pseudo-koda,
koristite trostruke backtick oznake ``` (tzv. <em>fenced code
block</em>). Obsidian podržava i isticanje sintakse za kod, ali za to
vam je potreban plugin pod nazivom <em>Code Styler</em> a pronaći ćete
ga pod “Community plugins”.</li>
</ul>
<div class="sourceCode" id="cb2"><pre
class="sourceCode python"><code class="sourceCode python"><span id="cb2-1"><a href="#cb2-1" aria-hidden="true" tabindex="-1"></a>Code Styler i prikaz sintakse računalnog koda</span>
<span id="cb2-2"><a href="#cb2-2" aria-hidden="true" tabindex="-1"></a>a <span class="op">=</span> <span class="dv">2</span></span>
<span id="cb2-3"><a href="#cb2-3" aria-hidden="true" tabindex="-1"></a>b <span class="op">=</span> <span class="dv">2</span></span>
<span id="cb2-4"><a href="#cb2-4" aria-hidden="true" tabindex="-1"></a>c <span class="op">=</span> a<span class="op">*</span>b</span>
<span id="cb2-5"><a href="#cb2-5" aria-hidden="true" tabindex="-1"></a><span class="bu">print</span>(c)</span>
<span id="cb2-6"><a href="#cb2-6" aria-hidden="true" tabindex="-1"></a><span class="dv">4</span></span></code></pre></div>
<ul>
<li><strong>Slike:</strong> Umetanje slike koristeći
sintaksu <code>![[naziv-slike.png]]</code> ako je datoteka slike unutar
spremišta, ili <code>![Alt tekst](URL_do_slike)</code> za online slike.
(Napomena: Obsidian također ima posebnu
funkciju <em>drag-and-drop</em> za slike – ako sliku povučete u
bilješku, bit će spremljena u spremište i umetnuta u bilješku.)</li>
<li><strong>Transkluzije</strong>: Obsidian omogućuje “umetanje” ili
“ugrađivanje” (engl. “embedding”) jedne ili više bilješki unutar druge.
Kada se izvorna bilješka ažurira, promjene se automatski odražva u svim
bilješkama u koje je uključena. Da bi se cijela bilješka ugradila u
drugu, koristimo sljedeću sintaksu:
<code>![[Naziv druge bilješke]]</code></li>
</ul>
<blockquote>
<p>[!TIP] Osnovna i napredna Markdown sintaksa Ovo su osnovne oznake
dovoljne za većinu bilješki. Više informacija o načinima korištenja
Markdowna u Obsidianu možete pronaći unutar <a
href="https://help.obsidian.md/syntax">Obsidian Help</a>.</p>
</blockquote>
<p>Tijekom pisanja u <strong>Edit modu</strong>, tekst će sadržavati ove
oznake, a prelaskom u <strong>Preview</strong> vidjet ćete lijepo
formatiran tekst (naslovi uočljiviji, popisi poredani, slike prikazane
itd.). Uz malo prakse, počet ćete koristiti <em>Live Preview</em> gdje
su neke oznake odmah formatirane dok tipkate (Obsidian v1.0+ omogućuje
to). Predlažem da odmah isprobate: <strong>stvori novu
bilješku</strong> klikom na ikonu “New Note” (ili
tipka <code>Ctrl+N</code>), nazovite je primjerice “Markdown vježba” i
pokušajte u nju upisati nekoliko gore navedenih elemenata (naslov,
podnaslov, podebljanu riječ, popis od par stavki, i jedan wiki link na
bilješku koju još niste stvorili, npr. <code>[[Nova bilješka]]</code>).
Potom uključite <em>Preview</em> da vidite rezultat formatiranja.</p>
<h2 id="struktura-vaulta-i-organizacija-bilješki-u-obsidianu">6.
Struktura vaulta i organizacija bilješki u Obsidianu</h2>
<p>Sada ćemo postaviti osnovnu <strong>strukturu unutar
spremišta</strong> kako bismo isprobali prethodno navedena načela
organizacije bilješki (počinjemo kao “arhitekti”). Ova struktura nije
obvezna – Obsidian ne zahtijeva da bilješke budu u posebnim mapama – ali
za početak nam može pomoći da napravimo dedicirana mjesta za različite
vrste sadržaja. Inicijalnu strukturu možete kasnije uvijek prilagoditi
vlastitim potrebama, stilu i očekivanjima od samog sustava.</p>
<p>Predložena inicijalna struktura vaulta (folderi na root razini): -
<code>00 Inbox</code> – <em>privremeno spremište</em> za nove bilješke
(“hladnjak”) ili ulazne informacije koje još niste uredili ili
rasporedili. Ovdje možete brzo ubaciti svaku novu ideju, misao ili
bilješku koju ćete eventualno kasnije razvrstati. -
<code>01 Projekti</code> – konkretni projekti ili zadaci na kojima ste
aktivni. Unutar ovog foldera možete imati pod-foldere ili bilješke za
svaki aktivni projekt. (Npr. jedan za nastavni projekt, jedan za
istraživački rad kojeg pišete, itd.) - <code>02 Područja</code> –
odgovornosti, odnosno teme ili domene od trajnog interesa. Npr.
“Metodika nastave”, “Strojno učenje”, “Upravljanje timom” – ovisno čime
se kontinuirano bavimo. Unutar toga mogu ići bilješke vezane uz tu
domenu. - <code>03 Resursi</code> – opći referentni materijali, bilješke
koje nisu “strogo” vezane za jedan projekt nego su općekorisne. Tu će
recimo ići većina literaturnih bilješki, koncepti, sažeci knjiga,
tutorijali, ideje za buduće radove i sl. (osobe koje prakticiraju
Zettelkasten pristup vrlo često sve drže u jednom folderu i oslanjaju se
na stvaranje poveznica među različitim vrstama bilješki) -
<code>04 Arhiv</code> – ovdje premještamo bilješke/projekte koje više
nisu aktivni. (npr. završene projekte možemo prebaciti ovdje radi
čuvanja; održana predavanja možemo također spremiti na ovo mjestu iz
kojeg se jednostavno mogu ponovno aktivirati i uključiti u neki aktivni
zadatak) - <code>Attachments</code> (ili <code>Prilozi</code>) – zasebna
mapa gdje će Obsidian po defaultu spremati
različite <strong>datoteke</strong> koje dodamo u bilješke (npr. slike,
PDF-ovi i sl.). Provjerite u <em>Settings → Files &amp; Links →
Attachment folder</em> da je putanja na ovu mapu, kako biste održali
spremište organiziranim, odnosno da svu sve slike na jednom mjestu).</p>
<blockquote>
<p>[!TIP] Važna napomena Ovo je samo jedna od mogućih struktura i načina
organizacije “proširenog uma”. Neki će preferirati minimalizam (sve
bilješke u jednom folderu + tagovi za kategorije), drugi će razviti vrlo
detaljnu hijerahiju. Za početak, napravite gore navedene mape (desni
klik u File Exploreru → New Folder). Time ćete u maniri
“arhitekata”označiti glavne zone unutar spremišta. Nadalje, prilikom
izrade konkretnih bilješki, razmislite pripada li u neku od ovih mapa.
Ako niste sigurni, ubaciti na “hlađenje” u <code>00 Inbox</code> pa ćete
kasnije odlučiti.</p>
</blockquote>
<p><strong>Konvencije imenovanja:</strong> Bilješke u Obsidianu su
obične datoteke pa je dobro usvojiti i konzistentan način imenovanja: -
Kraći <strong>naslovi bilješki</strong> koji jasno opisuje sadržaj (npr.
“Teorija kognitivnog opterećenja” umjesto cijelog pitanja). - Kod
literaturnih bilješki u naslov možete staviti npr. prezime autora i
godinu: “Novak2021 - Analiza podataka” radi lakšeg pamćenja ili
referenciranja. - Za vođenje dnevnika (eng. <em>journaling</em>) i
dnevne bilješke, Obsidian koristi <strong>Daily notes</strong> plugin
koji kreira bilješke nazvane po datumu (YYYY-MM-DD). To je također
koristan način vođenja dnevnika rada. Ovdje savjetujem instalaciju
<strong>Calendar</strong> plugina koji vizualno prikazuje kalendar i
omogućuje vođenje dnevnih, tjednih, mjesečnih, kvartalnih ili godišnjih
bilješki.</p>
<p><strong>Mapa vs. link vs. tag:</strong> Kratko razjašnjenje – ako se
pitate treba li nešto biti mapa ili bilješka ili tag: - Mape su grube,
fizičke podjele i vrlo korisne su za <strong>različite vrste
sadržaja</strong> (kao gore Projekti/Resursi itd.). Preporuča se ne
stvarati previše duboke hijerarhije mapa za tematske podjele; radije
koristite bilješke i tagove za teme. Ne zaboravite, bilješku ili
dokument ne možete istovremeno smjestiti u dvije ili više mapi! Možete,
ali onda ih duplicirate ili koristite virtualne linkove (eng.
<em>shortcuts</em>). - Bilješke možete i koristiti za izradu naređenih
<em>kategorija</em> ili tzv. <strong>MOC (Map of Content)</strong> –
npr. možete imati bilješku “Machine Learning” koja ne sadrži tekst nego
popis linkova na sve ostale bilješke, literaturu i podteme vezane za ML.
Ovo je često bolja opcija nego mapa jer u MOC bilješku možete dodati
kontekst i navesti opis uz svaki link. Zamislite da su MOC zapravo
dinimčna verzija <em>TOC</em> (kazala sadržaja, a u ovom slučaju kazala
bilješki). - Tagovi su brzi način označavanja teme ili statusa (npr.
#ideja, #treba-razraditi, #literatura). Tagovi su globalni, ne moraju se
nalaziti u nekoj “nadređenoj” bilješci i možete jednoj bilješci dodati
više tagova. Kasnije ih možete filtrirati ili vizualizirati. Tagovi su
odlični za povezivanja sadržaja unutar kategorija – npr. tag #članak
može ići uz sve bilješke koje su sažeci članaka, bez obzira u kojem su
folderu.</p>
<p>Kroz praksu ćemo postupno razviti osjećaj za ono što nam je potrebno
– ne brinite ako sada ne možete predvidjeti savršen sustav. Krenite s
jednostavnom strukturom i dopustite da se prilagodi vašem stilu
bilježenja. ## 7. Povezivanje bilješki: linkovi, reference i graf</p>
<p>Jedna od najvećih snaga Obsidiana je lakoća kojom
možete <strong>povezivati bilješke</strong>. Već smo spomenuli sintaksu
za unutarnje linkove <code>[[ ... ]]</code>. Sada ćemo to isprobati i
objasniti povezane značajke.</p>
<p><strong>Stvaranje linka na postojeću bilješku:</strong> Otvorite neku
bilješku koju ste ranije stvorili (ili napravite novu) i
upišite <code>[[</code>pa počnite pisati naziv druge bilješke (ili dio
sadržaja). Vidjet ćete da Obsidian nudi <em>auto-complet</em> popisa
postojećih naslova dok tipkate. Odaberite željenu bilješku i pritisnite
Enter – Obsidian će umetnuti link. U <em>Preview</em> prikazu, taj link
je klikabilan i vodi vas na tu bilješku. Ovo je <strong>jednosmjerna
veza</strong> stvorena u tekstu <em>A</em> koja vodi na <em>B</em>.</p>
<p><strong>Backlinks (povratne veze):</strong> Ono što Obsidian radi
automatski jest da na odredišnoj bilješci <em>B</em> prikazuje (u desnom
sidebaru) da je <em>A</em> povezana s njom. Time
dobijemo <strong>dvosmjernu povezanost</strong> – bez potrebe da ručno u
bilješci B navodimo A. Panel <em>Backlinks</em> prikazuje sve bilješke
koje linkaju na trenutnu, što pomaže da vidimo kontekst: npr. ako imate
bilješku o nekom teorijskom pojmu, backlinks će pokazati sve literaturne
bilješke gdje se pojavio taj pojam, sve projektne bilješke koje ga
referenciraju itd. Tijekom građenja sustava, korisno je povremeno
provjeriti backlinks na važnijim bilješkama kako biste eventualno dodali
povratni link ako ima smisla (iako nije nužno).</p>
<p><strong>Izrada nove bilješke putem linka:</strong> Ako u nekoj
bilješci upišete <code>[[Novi pojam]]</code> i zatvorite zagrade,
stvorit ćete potencijalnu poveznicu prema novoj bilješci. Klikom na
takav link Obsidian će odmah stvoriti novu bilješku pod nazivom “Novi
pojam”. Ovo je odličan način “vrtlarenja”: dok pišete jednu bilješku,
shvatite da bi neki termin trebao svoju bilješku – samo ga stavite u
dvostruke zagrade i nastavite dalje, a kasnije ćete popuniti tu novu
bilješku sadržajem. Na taj način gradite mrežu <em>in situ</em>.</p>
<p><strong>Embedanje bilješki:</strong> Još naprednija značajka je da
možete uključiti sadržaj jedne bilješke u drugu koristeći
sintaksu <code>![[Naziv bilješke]]</code>. To ubacuje dinamički prikaz
te bilješke. Ovo je korisno za npr. izradu <em>preglednih
bilješki</em> koje sakupljaju više izvora.</p>
<p><strong>Graf prikaz:</strong> Klikom na ikonicu “Open Graph view” u
lijevoj vrpci, otvorit će se <strong>globalni graf</strong> svih vaših
bilješki. Svaka bilješka je prikazana kao čvorište (točka), a linkovi
kao linije između čvorišta. U početku, s malim brojem bilješki, graf
neće izgledati spektakularno, ali kako spremište bude raslo, vidjet ćete
mrežu bilješki povezanih u klastere i eventualno neke izolirane točke
(tzv. <em>siročad</em> – bilješke bez veza). Graf je koristan vizualni
alat za <strong>uvid u cjelinu</strong> vašeg znanja – primjerice,
možete identificirati teme s puno poveznica (centroidi) i one koje su
osamljene (što može značiti da im trebaju još poveznica ili da nisu
integrirane u vaš sustav). Obsidian omogućuje filtriranje grafa (po
tagu, po dijelu naziva, po stupnju povezanosti, dijeljenim prilozima) i
prikaz <strong>lokalnog grafa</strong> za pojedinu bilješku (desni klik
na bilješku → Open local graph), gdje vidite samo njene neposredne veze
i veze u 1-2 razine udaljenosti. Lokalni graf je odlično pomagalo kad
želite sagledati <strong>kontekst</strong> neke bilješke na vizualan
način – npr. vidjeti sve druge koncepte povezane s njom. </p>
<blockquote>
<p>[!NOTE] Ne precjenjujte vrijednost grafa Graf ne treba ni
precjenjivati – sam po sebi “mreža točkica” neće odraditi magiju
povezivanja umjesto vas, ali je dobar <strong>orijentir</strong> i može
vas potaknuti da povezujete više (nitko ne voli vidjeti previše
“siročadi”).</p>
</blockquote>
<p><strong>Reference na literaturu:</strong> Osim internih linkova, u
bilješkama ćete često koristimo reference koji upućuju na literaturu. Ne
postoji jedinstven standard unutar Obsidiana, ali preporučujemo
koristiti <strong>Zotero</strong> za upravljanje formalnim citatima. Na
primjer, u tekst bilješke možete zalijepiti (copy&amp;paste iz
Zotero) <em>APA citat</em> ili ključ (ako koristite Better BibTex plugin
za Zotero koji generira citekey). Alternativno, neki Obsidian korisnici
koriste [[Zotero Integration plugin]] koji omogućuje pretragu Zotero
bibliografije direktno iz Obsidiana i automatsko umetanje citata ili
bibliografskih zapisa. Za početak, možete ručno navesti literaturu na
dnu bilješke ili koristiti podnožne bilješke u kombinaciji sa popisom
izvora. Ključ je konzistentnost – npr. odredite da sve literaturne
bilješke sadrže na dnu sekciju “Literatura” s navedenim punim
referencama onoga što je citirano u toj bilješci. To osigurava da i
izvan Obsidiana (npr. ako nekome šaljete tu bilješku) reference nisu
izgubljene.</p>
<p>Ukratko, <strong>umrežavanje bilješki</strong> srce je PKM-a u
Obsidianu. Povezujte obilato, koristite graf za uvide, i ne zaboravite
povremeno proći kroz nove bilješke i povezati ih gdje smisleno. Vaš cilj
je da s vremenom svaka nova informacija <strong>nađe svoje
mjesto</strong> u mreži postojećeg znanja.</p>
<h2
id="korištenje-spremišta-pretraživanje-filtriranje-i-izvlačenje-dodane-vrijednosti">8.
Korištenje spremišta: pretraživanje, filtriranje i izvlačenje (dodane)
vrijednosti</h2>
<p>S vremenom ćete u svom vaultu imati stotine bilješki. Kako
onda <strong>pronaći ono što vam treba</strong>? Obsidian ima nekoliko
alata koji olakšavaju korištenje prikupljenog znanja: - <strong>Brza
pretraga (Quick Switcher):</strong> Tipkovni
prečac <code>Ctrl+O</code> otvara brzu tražilicu bilješki po naslovu.
Upisivanjem dijela naslova dobit ćete popis podudarnih bilješki –
odlično za brzi prelazak na određenu bilješke (npr. kucajte “notes” i
odmah idite na “Note Taking in Markdown” bilješku). - <strong>Globalna
pretraga sadržaja:</strong> U lijevom sidebaru, klikom
na <em>Search</em> (povećalo), možete upisati bilo koji pojam i Obsidian
će pretražiti <strong>sav tekst unutar bilješki</strong>. Podržava
regularne izraze i logičke operatore, ali i jednostavan upit “riječ1
riječ2” koji pronalazi bilješke gdje se pojavljuju obje riječi kao
fraza. Rezultati se prikazuju kao popis ulomaka. Ova pretraga je srž
korištenja – npr. želite li naći gdje ste spomenuli “Bloomova
taksonomija”, ne morate se sjećati gdje, dovoljno je pretražiti pojam. -
<strong>Filtriranje po tagovima:</strong> Ako dosljedno
koristite <strong>tagove</strong> (oznake) za ključne kategorije, u tag
panelu (lijevi ili desni sidebar, ovisno gdje ih smjestite), klik na
određeni tag prikazat će sve bilješke u kojima je zastupljen. Tako
možete npr. vidjeti sve bilješke označene s <code>#literatura</code>
(svi sažeci članaka), <code>#ideja</code>(sve vaše vlastite ideje za
projekte), <code>#todo</code>(ako označavate bilješke koje još treba
dovršiti), <code>#filmovi</code>, <code>#serije</code>, itd. -
<strong>Pregled po datumu:</strong> Ako koristite dnevne bilješke (Daily
notes plugin) ili oznake datuma u bilješkama, onda ih možete kronološki
pregledati. Tu pomaže <strong>Calendar plugin</strong> (o kojem slijedi)
koji kalendarski vizualizira dnevne bilješke.</p>
<p><strong>Dataview upiti:</strong> Za naprednije
korisnike, <em>Dataview</em> plugin omogućuje upravljanje bilješkama kao
<strong>bazom podataka</strong>, odnosno omogućuje <strong>postavljane
upita</strong>. Upit možete upisati u bilo koju bilješku, npr.</p>
<pre class="dataview"><code>LIST FROM #literatura AND &quot;02 Područja/Obrazovanje&quot;</code></pre>
